26

Quantae interdum ineptiae dialogo non recte intellecto ori-
antur, hic locus documento est, qui, nisi Persii in dialogo licen-
tiam, qua, quum adversarium loqui existimeS‚ ipse loquitur, dili-
genter observes, non intelligitur. Quod nuper Kisselius θ) satis
probasse mihi videtur, inde a v. 4 omnia Persii sunt, quum ni-
hil adversario apte tribui possit. interpretes fere omneS, etiam
Jahnium et Hermannum, vv. 24, 25 adversario attribuisse, me
vix intelligere fateor. Quae, nisi illum sibi ipsi irrisisse putes,
fere inepta sunt, ea, si poeta loquitur, quanta ironia satirica,
loco egregie accommodata, excellunt, quod jam magnus Casuu-
bonus simplici ille et incorrupto, quo semper utitur, Judicio per-
spexit. Neque vv. 28-31 recte adversario tribuuntur, qui sana
mente ita loqui non poterat3 Persius sermonem ita informasse
et quasi iu majus extulisse videtur, ut magis appareret illius
stultitia et fatuitaS. Quare illum v. 40 sqq. se interpellantem sa·
cit, quod nimis risui indulgeat et modum excedat. Heinrichius
inde a v. 211 omnia (praeter ν. 26, 27) adversario tribuit, quo
omnis satirae vigor infringitur, omnis evanescit sermonis festivi-
tas.— Ad v. 35 interpretes versum Lucilii frg. XXX, 68 afferre

poterant z

„Supplan‘tare aiunt,
Graeci υποσκελίζειν dicunt.“ -

VV. 36 sqq. Verbis praeclaris et vere poeticist

‚‚ — nunc non e manibus illis,
Nunc non e tumulo fortunataque favilla
Nascentur violae 3⁶⁶

illa Shakespearii verba (Hamlet)‚ ipsa quasi floribus fragrantna,
similia sunta

„Lay her i‘the earth
And from her fair and unpolluted flesh

May violets spring.“

Eadem suavitate poetica sat. 11. v. 38, ubi nutrix pro puero
vota facit, excellitt

,, -- quidquid calcaverit hic, rosa liat.“ —

'J Specim. crit. . . . . cum animadvv. in sat. 1. Zalt-Boemeliae 1848)

