18

animi sollicitudines sublevant, poeta satiricus, quae in uno aliquo
reprehendit, non solum, ut omnes vitent illiusque dissimiles sint,
monet, sed etiam, quo mores illorum emendet, gravissima phi-
losophorum praecepta adjungit. Persius, quum vitia jam prae-
valida in dies increbescere videret, spem melioris rerum con-
ditionis, quod ‚iuvenalis fecit, non abjecit; philosophiae solatia,
medicinam doloris, requirens verae ac solidae virtutis imaginem
hominibus, quam intueantur, proponit.

§- 6.

lis, quae de satirarum Persii natura disputavi, pauca, ne
quid deesse videatur, de sermone quo usus est addere con-
stitui. Decantata Persii obscuritas est Ὅ, quae virorum doctorum
studiis curisque minuta an aucta sit dubitatur. Diversis quibus-
cunque illorum sententiis recensendis et perlustrandis intelligen-
tiam obscurari potiuS, quam illustrari Jahnius recte judicavit.
Tralatitia illa obscuritatis opinione ducti priores certe interpretes
quae satis clara erant, obscura reddiderunt simplicemque ver-
borum ordinem perturbarunt ac perverterunt (Persium ut idem
Montius dicit, „in un lago di note“ suffocarunt). Quapropter qui
Persii satiras primum sine commentariis legerit, nonnulla statim
non percipiet, sed Persium, Jam primoribus labris degustatum,
postea melius intelliget. Obscuritas quaedam vel rerum vel ver-
borum omnibus poetis satiricis communis est, neque vitio iis
vertenda3 multa, quae nobis obscura videntur, quum scribeban-
tur, omnibus notissima erant, quae brevius dicta conquerimur,
illis vel uno verbo satis indicabantur.

Nonnullis quidem locis Persius multum studuisse videtur,
ut, quae sentiat, aptis verbis exprimat, sed multo plures sunt,
qui facile intelliguntur et sermonis elegantia excellunt. Causam
illius obscuritatis viri quidam docti in imbecillitate ingenii vel
defectu verborum reperisse sibi videntur, Persium pugnare quo-
dammodo cum sermone et quae mentem agitent vix tandem

¹⁸¹) „Persio libro scom'unicato per tutte le anime paurose.“ lilonti. (Libelli
titulus est: „Satire di Persio, traduzioue del cavaliere V. Monti- Milano ¹826.“)

