Satira sexta.

Nonnulli hujus satirae, qua „parcus ob heredis curam“
(Hor. epp. 1, 5, 13) acerbe castigatur, loci tam difficiles sunt ad

explicandum, ut interpretes in illis mirum in modum laboraverint, *

nec vero omnia expediverint. Omnes in contrarias sententias
distrahuntur, ut vix quisquam reperiatur, qui cum reliquis con-
sentiat. Quare cum illi mihi non omni ex parte satisfecerint,
dum meo judicio utor integro et incorrupto, quae vera Persii,
non interpretum mens fuerit, diligenter quaesivi, quo num quid
profecerim, doctorum sit existimatio.

Statim v. 3 difficultatibus obstructus est, quae vocabulis
mutatis non infringuntur. Primum Lucretianum illud „primordia
rerum“, quod Csb., Heinr., alii proposuerunt, plerique editores
jnre rejecerunt. Orell. quum ,‚prim. rerum“ recte dici, non item
„veterum prim. rerum“ monuisset, Heinr. verba „numeris vete-
rum“ conjunxit, quod, nisi re ipsa, jam caesura refellitur. Alii
„vet prim. vocum“ ita sunt interpretati, ut Bassum res etymo-³·
logicas versibus tractasse statuerent3 ejusmodi carmen grammati-
cus aliquis confecerit, non ille, quem solum Quintilianus Horatio
parem Judicavit. Sed fac illum animi causa grammaticorum prae-
cepta versibus tradidisse, nonne permirum esset, Persium poetae
sibi amicissimi laudes celebrantem talia a poesi quam maxime
remota commemorare, nonne prorsus ineptum, illum res tam le-
ves verbis gravibus ac fere grandiloquis efferre „nugisque ad-
dere pondus“? Bene hoc Weberus perspexit, qui tria Bassi ly·
ricae poesis argumenta, „virorum fortium encomia, Juvenum amo·
res et honestos convivantium senum jocos“ describi affirmavit.
lllo „juvenes agitare jocos“ poesis amatoria (Monti „amor giova-
nili“) describitur3 fortasse voc. lusisse satira significatur, quod
loco simili V, 16 comprobatur: „Doctus et ingenuo culpam
deligere ludo.“ Bassum etiam satiram tentasse, non ita mirum
est, quum veteres poetae unum quidem carminum genus exco-
luerint, sed alia qnoque genera, in quibus ingenii vires exerce-
rent, attigerint. Quod singula attinet, non facile quis Heinrichio

