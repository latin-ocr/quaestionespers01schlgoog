10

destitutae in mera convicia abire videntur. -At quod philosophi
et poetae didactici vitae honestate commendanda et praeceptis
virtutis tradendis quaerunt, idem poeta satiricus sibi propositum
habet, sed aliam ille viam ingressus improbos mores reprehen-
dit, scelera flagellat et „inspicere tamquam in speculum in vitas
omnium“ iubet.

magnopere igitur errant, qui personae utrum verae sint,
an fictae , ad verum tamen expressae, immane quantum referre
omnemque satirici artem in singulis hominihus infamandi· con-
spici putant, quod mihi, dum per tempora liceat, omnium facilli-
mum videtur. Rerum inopiam, qua satiram debilem et enervem
reddi intelligebat, Persius exemplis e vita communi petitis op·-
time compensavit, quae quantopere satiras eius exornent omnes
una voce praedicant. Ad satiram illam rigidam et severam, qua·-
lem Juvenalis scripsit, Persio non ingenii dotes defuerunt, quod
nonnulli existimarunt, sed illa animi duritas et acrimonia, qua
quis ad satirae virus evomendum irritatur et propellitur. Morum
fuit, ut in vita narratur, lenissimorum, ad quos, quum patrem
jam puer amississet, conformandos matris educatio, sororis et
amitae usus domesticus multum attulisse videntur. Indole· animi
ejus talis erat, ut semper sublimiora appeteret omniaque ad
summam philosophiae formam speciemque redigeret. Quare quum
ad vitam communem , vitiis pollutam et in pejus mutatam, non
nisi aegre descendat, recte dubitare mihi videor, num Persius,
si illi longior aetas suppetiisset, satiras scribere perseveraturus '
suerit. si alio tempore vixisset, haud dubie satiram, quam a Lu·
cilio recens arripuit, nunquam attigisset, carminibus idyllicis vel
elegiacis, quibus omnes ingenii fontes recludere, omnes poesis
flores aperire poterat, dolorem animi effusurus. Sed quum vitia,
quae Neronis aetate grassabantur, in dies latius effundi et eva-
gari videret jamque imminentem morum ac virtutum ruinam animo
prospiceret, juvenis sanctimoniae singularis se continere non po-
tuit, quin satiris scribendis animum moestum ac sollicitum leva-
ret. De edendis satiris, quum eas scriberet, ne cogitasse quidem,
verum aequiora tempora exspectare in animo habuisse videtur,
sed morte ejus praematura factum est, ut satirae imperfectae in
amicorum manus venirent. Praeclare C. F. Hermannus (praef. p.

