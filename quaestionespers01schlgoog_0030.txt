11.

Quaestiones criticae.

„ ‘H τῶν λόγων κρίσις πολλῆς ἐστι
πείρας τελευταῖον ἐπιγέννημα. “
Longin. de subl. c. 6

Satirae Persii fere incorruptae ad nos pervenerunt, ut quo-
cunque fere loco vera lectio ex satis bonis et antiquis codici-
bus firmari possit. Quum vero, quod Jahnius docuit (proli. p. 193),
nullus codex tam integer sit, ut eum potissimum sequaris et
’ „diversis locis diversi codd. verum tueantur,“ ubique, quae ge-
nuina Persii verba fuerint, judicio et rationibus decernendum
est. Conjecturis, quod paucis scriptoribus contigit, opus non est,
unam quam Jahnius proposuit (Ν, 48] ipse rejecit (proll. p. 193).
Nostra aetate Jahnius de Persio optime meruit, cujus commen-
tario diligenti studio et Judicio eleganti confecto omnibuS, qui
hujusmodi adminiculum desiderabunt, satisfactum erit; equidem
multis libris non sine taedio perlectis illo quaecunque alii de
Persio scripserunt fere inutilia reddita esse cognovi. C. F. Her-
mannus in lectionibus constituendis scholiis nimium tribuit, quae
,codicum quotquot habemus vetustatem non modo aequare, verum
etiam superare“ (Lectiones Persianae 1, p. 25) neque tutius,
quo nitantur critici, fundamentum reperiri contendit. Sed docta
Jahnii de scholiis instituta quaestione (proll. p. 113—125) inesse
iis quaedam, quae antiquum originem prodant, verum multo
plura a grammaticis mediae aetatis profecta esse, exploratum
mihi videtur. Levius quidem et iniquiuS, sed in universum recte
Koenigius (edit. Pers. p. 28) de illis judicat, aequalibus, quibus

